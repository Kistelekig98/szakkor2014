---
layout: default
---
#Bevezető a 2014/2015-ös informatika szakkörhöz
 [vissza az óravázlatra](index.html)

##Bemutatkozás
 * Schmidt András, 2001-ben érettségiztem a Szent István gimnáziumban, informatikus vagyok, programozásból élek
 * Érdeklődési köreim: robotika, fizika, matematika, mérnöki témák, egészséges életmód

##Szabad szoftverek
 * elkötelezett hívője vagyok a szabad szoftvereknek.
 * csak szabad eszközöket fogok tanítani - a nem szabad szoftverek oktatása középiskolában nem etikus szerintem (Lásd: [angol nyelvű - miért használjanak és oktassanak az oktatási intézmények szabad szoftvereket?](http://www.gnu.org/education/edu-why.html))
 * Minden eszköz, amin dolgozunk ingyen letölthető, és szabadon használható. A működése megismerhető, és átalakítható. GNU/Linux esetén maga az operációs rendszer is.
 * szabad szoftver 4 alapjogot biztosít korlátozás nélkül: Forrás: [Free Software Foundation](http://fsf.hu/)
   * A szoftver bármilyen célra felhasználható.
   * Lehetőség van a szoftver működésének szabad tanulmányozására és módosítására.
   * Szabadon terjeszthető, továbbadható.
   * Lehetőség van a szoftver továbbfejlesztésére és a fejlesztés közreadására.
 * [GNU kiáltvány](http://gnu.hu/gnu-kialtvany.html) - a legfontosabb alap olvasmány a témában
 * Kérdés: ki milyen operációs rendszert és milyen böngészőt használ?

##Önálló munka - gyakorlás
 * Gyakorolni kell! Gyakorlat nélkül nem lehet megtanulni programozni.
 * Bármit lehet programozni, amihez kedvetek van. Példák:
   * Játék - platformer, 3d, point and click, szöveges szerepjáték
   * Fizikai folyamat modellezése - rugó, inga, bolygómozgás
   * Matematikai jelenség ábrázolása - fraktálok megjelenítése, például Mandelbrot halmaz
   * Kommunikációs program: chat, levelező, telefon, videotelefon
 * Az óra csak a fonál elkapásához elegendő! Belső indíttatású célokat érdemes követni!
 * Kérdés: ki írt már programot? Ki írt már programot önállóan?

##Önálló munka - keresés, kutatás
 * Minden ismeret megszerezhető önállóan az internetről!
 * A **legfontosabb** cél az, hogy **megtanuljátok hogyan kell az ismeretekhez hozzájutni** önállóan! Nem pedig az, hogy mindent elsajátítsatok az órákon!
 * A legfontosabb források, amiknek a használatáról lesz szó:
   * kereső
   * cikkek
   * fórumok
   * ingyenes tananyagok
   * oktató videók
   * A használt programok forráskódja
 * Angol nyelv
   * Elkerülhetetlen a szakmai témák angol nyelvű olvasása!
   * Könnyű megtanulni az alap szókincset, nyelvtanilag meg egyszerűek szoktak lenni.

##Önálló munka - eszközök
 * Mi kell az önálló munkához?
  * Saját számítógép - de legalábbis gépidő a közös gépen, vagy az iskolain
   * Nem kell erőgépnek lennie, a célokat az eszközhöz kell igazítani
   * Legjobb ha szabad szoftverekkel használod! GNU/Linux, (haladóknak xBSD, Minix): ingyen letöltheted és telepítheted!
  * Internet elérés - lehetőleg gyors válaszidejű
  * Tablet, okostelefon szerintem nem alkalmas a célra
 * Kérdés: kinek van számítógépe és Internete otthon?

##Számonkérés
 * A másodiktól kezdve minden óra elején lesz egy 5 perces "röpdolgozat". Ennek a kérdései segítenek abban, hogy érezzétek, hogy valóban sikerült-e elsajátítani az előző óra anyagát, vagy pedig hiányosság maradt a tudásotokban?

##Egészség
 * A számítógép ne menjen az egészség rovására:
  * maximum 30-45 percenként néhány perces szünetet kell tartani, fel kell állni a székből és mozogni kell egy keveset!
  * Otthon is ergonomikus elrendezésre kell törekedni!
 * A szakkör alatt szóljatok, ha késne a szünet!
 * Aki egy kicsit mászkálna, vagy kinyújtaná a lábait, az nyugodtan álljon fel! De csendben!

##Programozási nyelv
 * Nem a programozási nyelv számít, hanem az algoritmikus gondolkodásmód elsajátítása
 * Ha megtanulsz programozni bármilyen nyelvre át tudsz térni
 * HTML+Javascript-et fogunk használni a böngészőben, és JavaScriptet(node.js) web szerveren, így csak egy nyelvet tanulunk együtt
 * Weboldalakat fogunk együtt előállítani, amiket az Interneten meg fogtok tudni osztani
 * Kérdés: ismer valaki programozási nyelveket már? Miket, mi a kedvence?


